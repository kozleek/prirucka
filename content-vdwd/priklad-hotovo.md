# Příklad: jupí, máme hotovo!

Ano, je to tak. Příklad můžeme považovat za hotový. Může za to tlačítko „Fast Forward“, které jsme zmáčkli po přečtení [podkapitoly s přípravou fotogalerie](priklad-navrh-komponenty.md) a pustili až u předchozího textu o kódování layoutu. 

Zatímco jsem tlačítka držel stisknuté, promýšlel jsem, skicoval, prototypoval a kódoval všechny ostatní komponenty uživatelského rozhraní. Až se ze mě kouřilo. Ale dělal jsem to podle postupů [z kapitoly o návrhu UI komponent](kap-ui-proces.md). Pro vás by bylo jen opakování a nudili byste se mi tady.

Takhle stránka příkladu vypadá v celé své dokončené kráse:

*TODO IMG*

- Otevření v prohlížeči: [vrdl.in/vdwdhot](http://vrdl.in/vdwdhot)
- Stažení v ZIPu: [vrdl.in/vdwdhotzip](http://vrdl.in/vdwdhotzip)

## Hotové to je a není

Dokončili jsme stránku, ale na web zůstává nehotový. Už na začátku procesu jsem zjednodušoval. Udělal jsem obsah a pak prototyp jen pro jednu stránku celého webu. Vynechal jsem nákupní proces, úvodní stránu a celý blog a diskuze. To je obsahová struktura, kterou bychom jako celek měli měli mít v hlavě před začátkem prací.

Kromě celých sekcí webu vynechávám také globální komponenty jako hlavičku s primární navigací a patičku, kde obvykle sídlí sekundární navigace.

## Je to jen příklad, takhle to sami nedělejte

Příklad jsem do knihy přidal, abych ukázal důležité principy responzivního designu a procesy mého uvažování. 

Výsledek ale rozhodně nebude perfektní. UX designéři a marketéři by určitě našli chyby už v počátečním posuzování cílových skupin [v design canvasu](priklad-ux-canvas.md). Profesionální copywriteři by mi mnohé vytkli [k textům](priklad-obsah.md). Zkušení grafici zase ve výsledku uvidí můj nedostatek citu pro detail a chybějící hravost, která by zrovna u tohoto typu projektu byla na místě.

Výtky by byly v pořádku, nedokonalostí jsem si vědom. Na reálných projektech jsem jen kolečkem v širším týmu a zmíněné obory nechávám expertním kolegům a kolegyním. Pokud snad s webdesignem začítáne, rozhodně se nesnažte vše zvládnout sami. Víc hlav víc ví, věřte mi.  
