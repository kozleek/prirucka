# To nejdůležitější z této kapitoly

- Přístupy z mobilní zařízení měly na webech v ČR v průměru pětinový podíl, ale ten pořád roste.
- Nesmíme zapomenout na velké displeje. Jejich podíl také roste.
- Roste podíl větších dotykových zařízení, hybridních notebooků a velkých dotykových tabletů.
- Klesá prodej dnešních tabletů a nedotykových počítačů.
- Hardwarové rozlišení nás, webaře, nezajímá. Zajímá nás „CSS rozlišení“ zařízení.
- Prohlížečů je na trhu hodně, a weby je potřeba testovat ve většině z nich.
- Nevěřte cizím statistikám. Sledujte vlastní Google Analytics.
- Google velmi doporučuje responzivní design a v mobilech vidí budoucnost.
- Kromě kapesních herních konzolí a displejů v autech teď jiná nová zařízení, která budou zobrazovat weby, nevidíme.
- Všechny responzivní weby jsou adaptivní. Ale říkáme jim responzivní, protože se to ujalo.
- „M tečka“ weby mohou být fajn dočasné řešení. Dlouhodobě udržitelné jsou ale jen weby responzivní.




