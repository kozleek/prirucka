# Proč vlastně responzivní webdesign?

Nevím jak vás, ale mě jako dítě děsně štvala pohádka „O perníkové chaloupce“. Před usnutím jsem si zkoušel představit ten temný les. To šlo. Jenže malebný palouk uprostřed…? A domek s perníkovou střechou na něm… ?! Okolnosti byly podezřelé a jasně naznačovaly, že v chaloupce může dojít k jistým obtížím. A stejně tam Jeníček s Mařenkou vešli. To nikdy nepochopím.

My se poučíme. Než otevřeme dveře webdesignu, pořádně prozkoumáme jeho okolí.

Čím webdesign prochází a co jej v nejbližší době čeká? Podívejme se tady na změny, které se v technologickém světě staly a zřejmě ještě stanou, a které se nějak projevily do profesních životů nás, nebohých webařů. 

Musíme si říct, že [příchod mobilů](zmeny-mobily.md) není jedinou změnou, na kterou reagujeme. Jako nováčky nevítáme jen zařízení s malými displeji, nové jsou i displeje [enormně velké](zmeny-velke-displeje.md). Ty malé navíc mohou mít [neuvěřitelné vysoká rozlišení](zmeny-css-pixel.md). Ještě čerstvěji jsou na trhu také [hybridní zařízení](zmeny-hybridy.md) umožňující ovládání dotykem i myší. [Prohlížeče](zmeny-prohlizece.md) se množí jako myši ve sklepě perníkové chaloupky. A z temného lesa se ke všemu [vynořují nová](budoucnost.md), k internetu připojená zařízení.

V každé části vám ukážu statistiky s aktuálními trendy, ale musím zmínit ještě ultimátní argumentaci. [Googlem](argument-googlem.md). Za chvíli ji uslyšíte.

Nakonec se v části o [webech mobilních, responzivních a adaptivních](mobilni-responzivni-adaptivni.md) zaměříme na porovnání různých přístupů k tvorbě webu. Který je lepší, co myslíte?

Budeme mít hotovo ještě než Jeníček s Mařenkou dostanou kakao a teplou bábovku… *Teplou* bábovku… V noci! No nebylo to krajně podezřelé?
