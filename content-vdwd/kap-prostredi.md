# Prostředí (responzivního) webdesignu 

Nevím jak vás, ale mě jako dítě děsně štvala pohádka „O perníkové chaloupce“. Před usnutím jsem si zkoušel představit ten temný les. To šlo. Jenže malebný palouk uprostřed…? A domek s perníkovou střechou na něm… ?! Okolnosti přeci jasně naznačovaly, že v chaloupce může k jistým obtížím dojít. A stejně tam Jeníček s Mařenkou vešli. To nikdy nepochopím.

My se poučíme. Než otevřeme dveře webdesignu, pořádně prozkoumáme jeho okolí.

V části [o prostředí](prostredi-proc-responzivni-design.md) zjistíme, že příchod mobilů není jedinou změnou, kterou řešíme. Jako nováčky nevítáme jen malé displeje, nové jsou i displeje velké. A aby toho nebylo dost, ty malé mohou mít neuvěřitelné velké rozlišení. Prohlížeče se množí jako myši ve sklepě chalupy z perníku. A z temného lesa se ke všemu vynořují nová, k internetu připojená zařízení.

Až se s nimi vypořádáme, v části [weby versus aplikace](weby-vs-aplikace.md) se zamyslíme nad výhodami a nevýhodami nativních aplikací a webů. A definujeme si si dost široký pojem „aplikace“.

Nakonec se v části o [webech mobilních, responzivních a adaptivních](mobilni-responzivni-adaptivni.md) zaměříme na porovnání různých přístupů k tvorbě webu. Který je lepší, co myslíte?

Budeme mít hotovo ještě než Jeníček s Mařenkou dostanou kakao a teplou bábovku… *Teplou* bábovku… V noci! No nebylo to krajně podezřelé?
