# Autor

![Martin Michálek](dist/images/original/autor.jpg)

Martin Michálek je frontend designér na volné noze s takřka dvacetiletou webdesignérskou praxí. Navrhuje a implementuje uživatelská rozhraní responzivních webů. V poslední době spolupracoval se značkami jako je Česká televize, VašeČočky.cz nebo ShopSys. 

O moderních technologiích napsal e-book „Vzhůru do CSS3“. Příležitostně píše pro Zdroják.cz, Lupa.cz. Je prvním českým autorem na Smashing Magazine. Hlavně ale spravuje jeden z nejnavštěvovanějších českých blogů o webdesignu, určený zejména profesionálním webovým vývojářům: Vzhůru dolů. [vrdl.cz](http://www.vzhurudolu.cz)

Pořádá školení zaměřená na moderní webový frontend: CSS, rychlost načítání, SVG nebo Javascript. [vrdl.cz/kurzy](http://www.vzhurudolu.cz/kurzy) 

Spoluzaložil a vede spolek Frontendisti.cz, který se zaměřuje na vzdělávání webařské komunity: organizuje srazy a publikuje přednášky. [frontendisti.cz](http://frontendisti.cz/).

A když může, je se ženou a dětmi v pražském Kunratickém lese. V jeho okolí také napsal následující řádky.
