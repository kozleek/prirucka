# Zapamatujte si

- Vizuální rozhraní musí být konzistentní a jednoduché. Důležité prvky očividné. Dejte přednost přirozenému proudu informací zleva doprava a seshora dolů.
- Přístup „Mobile First“ nutí designéra zaměřit se na to nejdůležitější.
- Nejde nám o upřednostnění mobilů, ale hledání jednoho řešení vhodného pro všechny.
- Dotykové ovládání musíme považovat za výchozí stav.
- Jeden člověk váš web navštěvuje na různých zařízeních.
- Pro ovládání dotykových zařízení lidé používají hlavně palce. I u hybridních notebooků.
- Aktivní plochy dělejte alespoň jeden čtvereční centimetr velké.
- Uživatelům nevadí extra kliknutí navíc, pokud o něm nemusí přemýšlet.
- Šetřete ikonami, nabídkami v `<select>` a karusely. Nenuťte uživatele psát delší texty a neprotahujte délku stránky.
- Otevírejte správné softwarové klávesnice, používejte krokovače a vyhledávání s našeptávačem.
- Neschovávejte na mobilech obsah. Jen dekorativní prvky.
- Nevkládejte do webů zbytečně tlačítka sociálních sítí.
- Vyhněte se fixně pozicovaným elementům.
- Nezakazujte zvětšování stránky zoomem.
