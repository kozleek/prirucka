# Barvy pro příklad

Víme, že potřebujeme jednu základní barvu a její odstíny pro text a neutrální prvky uživatelského rozhraní. U každého každého webu pak potřebujeme ještě jednu výrazně odlišnou barvu pro aktivní prvky, hlavně primární výzvy k akci. Třetí barva se nám bude hodit pro zvýraznění komunikujících elementů jako jsou informativní a chybová hlášení. 

Z výběru barevného schématu nebudeme dělat vědu, i když to samozřejmě také věda je. Měli bychom myslet na cílovou skupinu – v našem případě ženy z velkých měst – a samozřejmě do barev nějak promítnout tématiku eshopu.

Jak už jsem zmiňoval, pomáhat si můžeme databázemi barevných schémat. V našem případě Coolors.co. Hledáme barevné schéma se třemi a více barvami, které ladí s cílovou skupinou a odlišují nás od konkurence.  

*TODO img: A tady je výsledné barevné schéma. (coolors.co)[https://coolors.co/ef476f-ffd166-06d6a0-118ab2-073b4c]*

# Písma pro příklad

U výběru typografie opět nejprve zvážíme pro jaké účely budeme písmo potřebovat. V našem případě to zjednodušeně obnáší logo firmy, nadpisy, delší texty a uživatelské rozhraní jako jsou navigace či formuláře. 

V době webových fontů není problém kombinovat více písem. O technických aspektech píšu v ebooku „Vzhůru do CSS3” nebo stručněji na Vzhůru dolů. [vrdl.cz/prirucka/css3-font-face](http://www.vzhurudolu.cz/prirucka/css3-font-face)

Problém je kombinovat písma *vhodně*. Tedy tak, aby spolu ladily a zároveň nezaměnitelností vytvářely dostatečný kontrast. Jak také ale budu uvádět v textech o [rychlosti načítání](rychlost-nacitani-proc.md), každý řez písma znamená problém s datovou zátěží, který při práci na způsobu načítání webu musíme vyřešit. Proto je nanejvýš vhodné s počtem písem a jejich řezů šetřit.

Osobně výběr obvykle začínám buď od kvalitního systémového písma, ke kterému hledám do páru doplňkové písmo. Systémový font nepředstavuje žádnou datovou zátěž, ale ze široce dostupných za použitelné považuji jen Verdanu nebo Georgii. Druhá možnost je najít výrazné a neobvyklé *brandové* písmo a k němu do páru hledat písmo *chlebové*, pro vysázení textů a prkvů rozhraní.

Tvář našemu eshopu chci dát právě výrazným písmem, proto padla volba na Yeseva One. Dle názoru jeho autora není jiné písmo s tak výraznou ženskou podstatou. Písmo pro náš eshop s cílovou skupinou maminek jako dělané. [fonts.google.com/specimen/Yeseva+One](https://fonts.google.com/specimen/Yeseva+One)

Zbývá nám písmo pro texty a rozhraní. Pro delší texty, které na webu mít jistě budeme (vzpomeňte na plánovaný blog) je vhodnější patkové písmo. Jenže to by pak znamenalo hledat třetí rodinu pro uživatelské rozhraní, kde se patky nehodí kvůli prostorové neúspornosti. Vybraný PT Sans je naopak velmi úsporný, taková méně velkorysá Verdana a má hezkou kurzívu. [fonts.google.com/specimen/PT+Sans](https://fonts.google.com/specimen/PT+Sans)


*TODO img*

Zkombinováno a přidáno do našeho projektu to vypadá takto:

http://codepen.io/machal/pen/XpbPmm?editors=1100

*TODO: normalize*

*TODO: typo základna*

*TODO tlačítka a formulářové prvky*


