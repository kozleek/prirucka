# To nejdůležitější z této kapitoly

- Web je výhodné tvořit vrstvením: nad obsah pokládat prezentaci a na tu chování.
- I webový design je vrstvený: nad dokumentem jsou komponenty.
- Kodér potřebuje design dostat jako systém. Ne jen vidět jeho vnější znaky.
- Grafika se může líbit, ale musí sloužit.
- Dobrý webový grafik je designér.
- Písmo neslouží jen ke čtení. Také v nás vyvolává pocity. 
- Pozor na příliš dlouhé řádky – výrazně nad 75 znaků.
- Kontrolujte kontrast písma a sázejte text pomocí správných znaků.
- Nejdůležitější jednotka je `rem`. `px` je nebezpečné používat pro velikost písma.
- Komponenty i celou stránku je možné někdy zvětšovat či zmenšovat.
- Velké nápisy je možné elasticky zvětšovat pomocí jednotky `vw`. 
- Blanka je sada nástrojů pro dokumentovou základnu webu.
- Proměnné v CSS (`--color-text: #063747`) nám ušetří práci.
- Styly rozdělujte do komponent rozdělených do malých souborů.
