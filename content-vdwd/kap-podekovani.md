# Poděkování

Velmi děkuji všem recenzentům, kritikům, rejpalům… Prostě kolegům a kolegyním, kteří trpělivě četli, hlásili chyby, upozorňovali na nejasnosti a ptali se „proč?“, tam kde jsem se sám sebe zeptat zapomněl.

Zásadním způsobem mi knihu posunout pomohli zejména Dan Srb a Jirka Sekera. Děkuji také Janu Kvasničkovi, Danu Střelcovi, Zuzaně Šumlanské, Radku Pavlíčkovi, Danu Duráňovi, Janu Polzerovi, Michalu Miklášovi, Tomáši Musiolovi, Kristíně Voľanské a Honzovi Sládkovi. 

Na psaní knížky není nejtěžší psaní, ale nejistota, kterou autor prožívá mezi dopsaním a publikováním. Knížka by myslím v takovéto podobě nevyšla nebýt podpory mé ženy. Jano, díky!

Za poskytnutí materiálů k produktům ukázkového e-shopu děkuji panu Jaroslavu Naňákovi ze společnosti Fare.

Foto autora je od [Jana Forejta](https://about.me/janforejt). 

