# Kapitola 11: Testování responzivních webů

Vraťme se teď společně na začátek, do první kapitoly o [nových displejích a zařízeních](kap-prostredi.md). Při tvorbě responzivních webů díky ní počítáme s mobily, tablety a počítači. Počítáme s hybridními laptopy nebo třeba profesionální tablety jako je iPad Pro. 

Počítáme se zvětšujícími se desktopovými displeji. Počítáme s mnoha prohlížeči v nich a desítkami jejich verzí. Myslíme i na různé typy displejů, různé rychlosti připojení a mnoho dalších aspektů poměrně nehostinného publika webových tvůrců. 

Jasně, testování a ladění webů na zařízeních a prohlížečích získalo s příchodem responzivního designu nové rozměry. Ale zbláznit se z toho nemusíme.

Test responzivních webů nemusí být žádný *trest*. Je dobré vědět, že nemusíte vlastnit všechna zařízení světa. Stačí mít komplexitu webového prostřední v hlavě už návrhu designu a psaní kódu. A tamtéž mít uložené znalosti pro hledání a odstraňování chyb. V poslední kapitole na vás čeká text o testování a ladění responzivních webů. Vzhůru na něj!
