# Na úvod

Milá čtenářko, milý čtenáři,

když jsem začal přemýšlet nad knihou o responzivním designu, měl jsem v hlavě naprosto jasno. Dodržím postup, kterým jsem napsal první e-book, „Vzhůru do CSS3“. Vezmu imaginární otevírák na konzervy, otevřu hlavu a na klávesnici vysypu technické návody, příklady, tipy a triky z oblasti responzivního designu.

V případě „Vzhůru do (responzivního) webdesignu“ to ovšem dopadlo jinak. Psát o technologiích a zamlčet jejich vazbu na design je totiž v tomto případě nemožné.

Kdybych chci například psát o technologii Media Queries, musím dodat designérské přemýšlení nad volbou breakpointů a nad postupem návrhu nejprve pro mobily, Mobile First. Pokud bych to neudělal, vývojář bude psát kód způsobem, který mu zbytečně zkomplikuje život. Designérovi zase nedojde, proč vývojář zvedá obočí nad některými jeho nápady. HTML, CSS a design jsou zkrátka spojené nádoby. 

Mel jsem znovu jasno: Kniha bude o implementaci a *návrhu* responzivních uživatelských rozhraní! Má to ale ještě jeden háček. Jak se brzy dozvíte,  přívlastek *responzivní* už dnes považuji za přežitý. Responzivní je nebo by měl být prakticky každý web, tak proč to přídavné jméno vůbec používat?

Držíte v ruce knížku, která by se mohla jmenovat jen „Vzhůru do webdesignu“. A když z webdesignu vytáhnete jen oblast návrhu a implementace uživatelského rozhraní, byla by to naprostá pravda. 

V částech o designu se zaměřuji především na přechod od webů navržených pro počítače na weby fungující na počítačích, tabletech, mobilech, ale i jiných zařízeních. Na *responzivní* fázi webdesignu. Proto se v názvu objevila závorka.

Přeji vám příjmené čtení!

Martin Michálek
