# Zdroje elementů grafického designu 


U jednodušších webů nebo webových aplikací je možné ke návrhu [grafického designu](graficky-design.md) přistoupit zjednodušeně. 

Servíruji zde zdroje, které pro jednotlivé přísady grafického designu webu používám sám. Pokud opravdu začítáne, držte se zásady „méně je vždy více“.


## Písmo

### Systémová písma

Nezapomínejte na ně. I v operačních systémech totiž na vaše použití čekají kvalitní písma. Kvalitních fontů je dnes v operačních systémem dost, ale naprostá většina není široce dostupná. Ve snaze být velmi stručný doporučím hlavně dvě klasiky od Matthew Cartera, které najdete skoro na každém zařízení. *Georgii* pro čtení a *Verdanu* pro nadpisy a prvky uživatelského rozhraní. 

### Google Fonts

Dnes už klasika. Jako každá služba zdarma, i Google Fonts nabízí řadu nekvalitních nebo pro váš účel nevhodných písem. Pokud o písmech nic moc nevíte, raději si nechte poradit. Typewolf už jich pár vybral za vás. Jen si ověřte podporu českých znaků. [typewolf.com/google-fonts](https://www.typewolf.com/google-fonts)

### Kombinování písem?

Výběr dvou písem pro jedno užití je víceméně vyšší dívčí. Pokud s ním nemáte zkušenost, hledejte předvybrané sady. Na FontPair skladují přijatelné kombinace právě z Google Fonts. [fontpair.co](http://fontpair.co/)


## Barvy

* Ze všech databází barevných schémat jsem si oblíbil službu Coolors. [coolors.co](https://coolors.co/)
* Hodně pokročilý je pak Paletton od Petra Staníčka. [paletton.com](http://paletton.com/)


## Fotky, ilustrace, ikony

* Iconfinder skladuje ikony a jednoduché vektory. Můj velmi častý zdroj. [iconfinder.com](https://www.iconfinder.com/)
* PhotoPin obsahuje fotografie s Creative Commons licencí.
[photopin.com](http://photopin.com/free-photos/)
* Adobe Stock pro všechny ostatní obrázky. [stock.adobe.com](https://stock.adobe.com/cz/)


## Dekorace, opakované vzory

* Opakované vzory na ColourLovers.com. [colourlovers.com/patterns](http://www.colourlovers.com/patterns)
* Dekorační tvary tamtéž. [colourlovers.com/shapes](http://www.colourlovers.com/shapes)

## Styly vzhledu

* CodePen kolekce pro tlačítka. [codepen.io/collection/bxdaH](https://codepen.io/collection/bxdaH/)

Zdroje, které uvádím, by rozhodně neměly být jakousi internetovou náhradou grafického designéra. Jak už jsem psal, profesionální návrh se netočí kolem pojmů „líbí“ a „nelíbí“. Profesionální návrh slouží cíli a přizpůsobuje se cílové skupině. Jistě vás nepřekvapí, že mezi specifikací cílů, cílových skupin a výběrem barvy nebo písma je kvantum znalostí, které specializovaní grafici a typografové nosí pod čepicí.

Stejně tak je ale mnozí profesionální designéři využívají, protože s jejich pomocí šetří čas a hledaní u nich inspiraci.

Teď už pojďme získané znalosti zúročit při návrhu grafického designu našeho webu.
