# Kapitola 3: Dokument jako základ

Když jsem někdy před rokem 2000 dělal své první weby za peníze, zadání bylo jednoduché: vezmi tenhle tištěný katalog a převeď jej do HTML. Vzniklý web měl pevně dané rozměry a všelijak napodoboval vzhled katalogu, který jsem měl položený vedle monitoru s rozlišením 800 na 600 pixelů. Ano, byl to středověk. A webdesign byl v té době nevolníkem tiskařiny. 

Responzivní design je v jistém smyslu emancipační vlna, která webdesign osvobozuje z područí starších médií. Dneska už například jasně víme, že weby nemohou mít fixní rozměry.

Ale také zjistili, že webový design není možné navrhovat a implementovat pixel po pixelu, tak jak jsem to dělal při převodu tištěných katalogů. Zjistili jsme, že webovému designu více sedí tvorba skládáním a vrstvením.
 
V téhle zásadní kapitole si rozpitváme první ze dvou základních vrstev designu i technologie. Dokumentovou vrstvu.

1. Podíváme se, co nám může přinést [vrstvení designu](dokument-zaklad.md) a jak to vychází z technických specifik webu.
2. Vývojářům a začínajícím designérům naservírujeme nutné základy [grafického designu](graficky-design.md).
3. Blíže se podíváme na [typografii](typografie.md), ale také dopady responzivního webdesignu na ni. 
4. Dám vám pár tipů na [zdroje pro grafické elementy](grafika-zdroje.md).
5. Vymyslíme [základní vizuální styl](priklad-barvy-typografie.md) pro fiktivní e-shop ForestKid.cz.
6. Poprvé se v knize ponoříme do lehkých technikálií: do [jednotek, které na webu můžeme používat](jednotky.md). Na ně navážeme technikami [zvětšování stránky a komponent](rem-em-zoom.md) a [plně responzivní typografií](plne-responzivni-typografie.md).
7. Představím vám nástroje, které používám pro technickou implementaci [dokumentové vrstvy webu](dokument-nastroje.md). 
8. Na konci kapitoly [převedeme grafický charakter dokumentu](priklad-dokument.md) do příkladu. Těšíte se tak jako já?

