# Úvod do tvorby webu

Vy zkušenější víte, že dnešní webdesign se jako celek nedá pojmout jediným člověkem. Já se třeba ze židle frontend designéra jakžtakž vyznám v návrhu uživatelského rozhraní, jazycích HTML a CSS a souvisejících tématech. Kolegům UX designérům, copywriterům, marketingovým expertům, vývojářům, serverovým administrátorům a dalším pod ruce vidím jen málo.

Takže pokud byste někoho přistihli jak „píše knížku o webdesignu“, zavolejte mu prosím rychle odbornou psychiatrickou pomoc.

Víte, já jsem původně chtěl napsat *jen* knížku o responzivním webdesignu. Jenže responzivní jsou dnes už skoro všechny weby, takže mně z toho vyšla…

Knížka o webdesignu.

V této fázi prací na knížce proto usilovně přemýšlím nad dvěmi problémy. Jak to co nejšetrněji sdělit ženě a dětem. A kam si v bytě pověsit číslo na psychiatrickou záchranku.

Ale dopadlo to dobře. Použil jsem trik se změnou definice slova. „Webdesign“ budu pro potřeby knížky používat ve smyslu „design a imlementace webového uživatelského rozhraní“. Vynechám tím veškerý UX design, copywriting, marketing a další rybníky s tenkým ledem, ve kterých bych se jistojistě utopil.

Webdesign jako obor si tedy můžeme zjednodušit:

- Do pěti minut pak dostaneme celý [proces realizace webu](zaklady-procesu.md). 
- Práci, která by u profesionálních projektů předcházela „designu webového uživatelského rozhraní“, tedy zejména UX design si shrneme do [User Centered Design Canvasu](design-canvas.md) a jeho [aplikace na příkladu](priklad-ux-canvas.md). 
- V knihách se to hemží pohádkovými bytostmi. V našem připadě to bude *Imaginární copywriterka*. Ta začaruje a dodá [obsah pro náš příklad](priklad-obsah.md). 

Telefonní číslo na psychiatrickou záchranku tedy odkládám do šuplíku, kam znovu sáhnu až budou děti v pubertě. Pojďme tedy na ten pětiminutový webdesignový proces.
