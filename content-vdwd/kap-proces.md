# Kapitola 2: Úvod do tvorby webu

Vy zkušenější víte, že se dnešní webdesign nedá pojmout jediným člověkem. Já se třeba ze židle frontend designéra jakžtakž vyznám v návrhu uživatelského rozhraní, jazycích HTML a CSS a souvisejících tématech. Kolegům a kolegyním uživatelským výzkumníkům, grafikům, copywriterům, markeťákům, vývojářům a serverovým administrátorům vidím pod ruce jen málo.

Napsat knížku o *celém* webdesignu vlastně už ani není možné. I tady se budeme zabývat jen úzkou výsečí: designem a implementací webového uživatelského rozhraní. Vynecháme všechny rybníky s tenkým ledem, ve kterých bych se jistojistě utopil.

Webdesign jako obor si tedy pro potřeby knížky můžeme zjednodušit.

- Do pěti minut pak dostaneme celý [proces tvorby webu](zaklady-procesu.md). 
- Analytickou práci a průzkum předcházející tvorbě webu si shrneme do [User Centered Design Canvasu](design-canvas.md) a jeho [aplikace na příkladu](priklad-ux-canvas.md). 
- Ani tvorbou obsahu se zabývat nebudeme. V knihách se to má hemžit pohádkovými bytostmi, takže [obsah vyčaruje](priklad-obsah.md) *Imaginární copywriterka*. 
