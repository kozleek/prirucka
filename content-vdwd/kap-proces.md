# Kapitola 2: Úvod do tvorby webu

Vy zkušenější víte, že se dnešní webdesign nedá pojmout jediným člověkem. Já se třeba ze židle frontend designéra jakžtakž vyznám v návrhu uživatelského rozhraní, jazycích HTML a CSS a souvisejících tématech. Kolegům UX designérům, copywriterům, marketingovým expertům, vývojářům, serverovým administrátorům a dalším vidím pod ruce jen málo.

Napsat knížku o *celém* webdesignu vlastně už ani možné není. I tady se budeme zabývat jen úzkou výsečí: designem a imlementací webového uživatelského rozhraní. Vynecháme veškerý průzkum, analytickou práci, copywriting, marketing a další rybníky s tenkým ledem, ve kterých bych se jistojistě utopil.

Webdesign jako obor si tedy můžeme zjednodušit:

- Do pěti minut pak dostaneme celý [proces tvorby webu](zaklady-procesu.md). 
- Analytickou práci a průzkum si shrneme do [User Centered Design Canvasu](design-canvas.md) a jeho [aplikace na příkladu](priklad-ux-canvas.md). 
- Ani tvorbou obsahu se zabývat nebudeme. V knihách se to má hemžit pohádkovými bytostmi, takže [obsah vyčaruje](priklad-obsah.md) *Imaginární copywriterka*. 
