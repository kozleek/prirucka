# Responzivní grafy

Responzivní grafy nacházejí své využití hlavně v rukou demagogických politiků. Grafy, které používají, se prostě *přizpůsobují* jejich vidění světa.

Ale nebudu vám kazit krásné chvíle s mými texty těmito rádobyvtipnými odbočkami. 

Budeme se bavit o opravdových grafech v opravdových responzivních stránkách. Zase tak často se nepoužívají, proto to vezmu letem světem.

## Chartist.js

Z mého pohledu nejzajímavější knihovna pro jednodušší grafy. Protože používá formát SVG, umí kromě přizpůsobení velikosti okna také přizpůsobovat obsah grafů. [gionkunz.github.io/chartist-js/](https://gionkunz.github.io/chartist-js/)

![](dist/images/original/chartist-js.png)

*Chartist.js se umí menším displejům přizpůsobovat nejen velikostně, ale i hustotou dat a typem  zobrazení.*

## Highcharts

Nějaké responzivní možnosti má i tahle populární grafová knihovna. Spíše se ale jedná o přizpůsobení velikosti, než o adekvátní změny v obsahu a hustotě grafů. [highcharts.com/demo/responsive](http://www.highcharts.com/demo/responsive)

## Chart.js

Velmi populární knihovna, ale grafy vykresluje do prvku `<canvas>`, takže s responzivitou to bude horší. Šířkou a výškou se ale grafy přizpůsobovat umí. [chartjs.org](http://www.chartjs.org/)

