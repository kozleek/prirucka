# Bootstrap a hotové UI knihovny

Bootstrap si sice říká frontend framework, ve skutečnosti je to ale spíše knihovna komponent uživatelského rozhraní.

Bootstrap ohromně ulehčil práci programátorům, kteří jsou občas nuceni tvořit uživatelská rozhraní. A moc jim to nejde. V tomto scénáři použití stačí umět základy HTML, zatímco do CSS a Javascriptu nemusíte moc sahat.

Další velmi zajímavý scénář je využití Bootstrapu jako startovacího řešení, ze kterého vzniká váš vlastní kód. Takhle  Bootstrap používám sám a nemůžu si jej vynachválit.

## Co mi Bootstrap nabídne?

* Základní stylování dokumentu
* Plně responzivní mřížku pro tvorbu layoutu
* Pokročilé stylování základních komponent webu: formuláře, tlačítka, tabulky…
* UI komponenty typu záložkové navigace, akordeóny, modální okna…
* jQuery pluginy pro zajištění chování výše uvedených UI komponent
* Možnosti měnit vzhled a chování komponenty pomocí LESS proměnných


## Není Bootstrap zbytečně velký „moloch“?

Ano, je. Když jej používáte špatně. :-)

Bootstrap se trošku nešťastně tváří jeho jednolitý celek. Vnitřně je ovšem systematicky rozdělen do menších komponent.

Když si vyberete jen to, co na projektu potřebujete, komplexnost kódu a datová náročnost se sníží.

## Kdy Bootstrap pomůže a kdy ne?

Bootstrap vám pomůže při tvorbě rozhraní webových aplikací typu administrace, při prototypování a když chcete využít některé z jeho komponent. Při dodržení jeho principů se hodí i na prezentační weby. Moc se nehodí na graficky unikání mikrosajty. Viz článek [vrdl.cz/blog/11-bootstrap-pomuze](http://www.vzhurudolu.cz/blog/11-bootstrap-pomuze).

Zmíněné typografické principy Bootstrapu jsem popsal zde: [vrdl.cz/prirucka/bootstrap-typografie](http://www.vzhurudolu.cz/prirucka/bootstrap-typografie).

Správnou práci s Bootstrapem jako systémem komponent ukazujeme na Bootstrap školení: [vrdl.cz/kurzy/bootstrap](http://www.vzhurudolu.cz/kurzy/bootstrap).
