# Efektivita převodu grafického návrhu: Avocode, Brackets, CSSHat…

Díky několika nástrojům se převod grafického návrhu do CSS a HTML kódu v poslední době velmi zjednodušil.

Jednak vznikly designérské nástroje, které kód přímo produkují, takové Dreamweavery responzivního věku. Příkladem budiž WebFlow ([webflow.com](https://webflow.com/)) nebo Macaw ([macaw.co](http://macaw.co)).

Opačným směrem pak jdou nástroje, které do tradičních grafických editorů přidávají možnost částečného exportu do CSS. Typickým příkladem je CSS Hat ([csshat.com](https://csshat.com/)). Dnešní dominující designérské nástroje jako je Adobe Photoshop nebo Sketch od Bohemian Coding už ale nějaký ten export do CSS zvládají samy.

A pak je tu zcela nový typ nástrojů, které staví mosty mezi světem grafiků a světem kodérů. Jmenujme zejména český Avocode ([avocode.com](http://avocode.com/)) nebo Brackets od Adobe ([brackets.io](http://brackets.io/)).
